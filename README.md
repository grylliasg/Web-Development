Στόχος της παρούσας εργασίας είναι η ανάπτυξη ενός συνεργατικού συστήματος για καταχώρηση
αιτημάτων παροχής βοήθειας (ειδών ανάγκης) και την εξυπηρέτηση των αναγκών σε μια κοινότητα που
έχει πληγεί από κάποια φυσική καταστροφή (π.χ. πλημμύρα, σεισμό, κ.α.). Μέσω της πλατφόρμας, ένας
πολίτης μπορεί να δηλώσει ότι έχει συγκεκριμένες ανάγκες για διάφορα είδη (π.χ. νερό, τροφή, φάρμακα)
ή να δηλώσει ότι έχει πλεόνασμα και μπορεί να δωρίσει συγκεκριμένα είδη.
Θεωρούμε ότι οι πολίτες δεν μπορούν να μετακινηθούν και να εξυπηρετήσουν ο ένας τον άλλο, αλλά στην
περιοχή της καταστροφής κινούνται οχήματα της πολιτικής προστασίας ή εθελοντών (διασώστες), τα οποία
μπορούν να αναλάβουν την παραλαβή ή παράδοση των ειδών (tasks). Επίσης στην περιοχή υπάρχει η
«βάση» των διασωστών, η οποία λειτουργεί ως κεντρική αποθήκη.
Οι διασώστες έχουν τη δυνατότητα να βλέπουν όλα τα αιτήματα ή τις προσφορές των πολιτών σε μια
χαρτογραφική απεικόνιση και το κάθε όχημα μπορεί να αναλάβει μία ή περισσότερες αποστολές
παραλαβής/παράδοσης. Οι πολίτες αντίστοιχα έχουν πρόσβαση από το κινητό τους τηλέφωνο και
δηλώνουν τις ανάγκες τους για διάφορα είδη. Η βάση μπορεί σε χρονικές στιγμές της επιλογής της να
ανακοινώνει διάφορες ανάγκες για είδη τα οποία είναι σε έλλειψη, και οι ανακοινώσεις αυτές εμφανίζονται
στα κινητά των πολιτών. Ο κάθε πολίτης στη συνέχεια μπορεί να δηλώσει αν έχει τα είδη που ζητά η βάση,
ώστε αυτά να μπορούν να παραληφθούν από διασώστες.
[Project-Description.pdf](https://github.com/user-attachments/files/17277214/Project-Description.pdf)

